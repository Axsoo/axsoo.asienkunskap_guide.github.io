# Introduktion

## Målet med denna sidan

Ambitionen med denna sidan är att förmedla till framtida basårare saker som man önskar någon hade berättat när man själv gick basåret. Därför har vi samlat ihop tips och tricks från människor som en gång i tiden gått utbildningen. Saker som t.ex "Vad är Anki och varför ska jag använda det?", "Hur ska jag balansera matematiken med allt det andra?" och "Hur ska jag klara historiakurserna?".

## Asienkunskap

Asienkunskap är en ettårig förutbildning med fokus på ett av de asiatiska språken kinesiska eller japanska. Utbildningens mål är att ge studenten en övergripande kunskap av de sydostasiatiska ländernas historia, en avancerad kunskap i japanska eller kinesiska samt förbereda studenten för vidare studier till civilingenjörsutbildningarna Industriell Ekonomi eller Teknisk Fysik och Elektroteknik. (Taget från Liu.se)

Tanken bakom basåret är att man ska gå vidare till en av två ingenjörslinjer enligt ovan, vilket är varför det ligger en grundkurs i matte i början av utbildningen. Denna 'grunken' är i allmänhet basårarens första seriösa mattekurs på universitetsnivå och upplevs ofta som svår och bör därför behandlas med respekt. 

## Vilka är vi?

Vi är två studenter som gick 'Asienkunskap - inriktning Japan' läsåret 18/19. Efter basåret vidare till teknisk fysik, inriktning Japan ('Yi japanska'). Det viktigaste för oss är att skapa goda förutsättningar för framtida basårare så att inlärningen av respektive språk blir så rolig och smärtfri som möjligt! 

Det sägs även att vi är entusiastiska när det gäller Anki.

## Disclaimer

Åsikterna som uttrycks här tillhör endast författarna och representerar inte åsikterna av organisationer till vilka koppling finns, har funnits eller kommer finnas.

All views expressed on this site belong to the authors and do not represent the opinions of any entity with which has been, is, or will be affiliated.

