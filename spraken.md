# Språken

## Anki-filosofier
Hur äldre elever tänker kring anki. Om du vill bidra med en filosofi kontakta oss!

### Jacob

Det viktigaste med att använda Anki är att faktiskt göra det. 
Det kanske inte verkar som någon särskilt djup insikt, men det är den inställning som grunden för din ankianvändning bör vara.
Oavsett hur trött du är, sov inte innan repetitionerna är gjorda.
Oavsett hur mycket du har att göra, se till att få lite tid att sitta med mobilen i näsan eller med skärmen framför ögonen.
Oavsett hur mycket du inte vill, se till att göra Anki.
Du kanske inte kommer att märka av det under den första tiden, men efter ett tag kommer det att märkas vilka som varit plikttrogna, och vilka som inte varit det.
Varje repetition är en liten del, som hjälper till att bygga upp din språkliga förmåga. 
De som gjort anki varje dag har en fast grund att stå på, medan de som ännu inte kommit igång ordentligt finner sig ståendes som på ett gungfly.
Det är egentligen bara det det handlar om.
Självklart krävs även andra saker för att lära sig språket, däribland en konsumtion av media på det språk man lär sig, men har man inte en ankirutin att luta sig mot är de andra insatserna nästintill förgäves.
Samma gäller de optimeringsivrande ankifantasterna. De som kan spendera lika mycket tid på att optimera sin ankilek och kortdesign som de spenderar på själva repetitionerna.
En optimerad ankiupplevelse är inte dålig i sig, men det kan distrahera från det viktiga: Tiden man spenderar stirrandes på sina kort.

För att underlätta det hela, följ några enkla regler:

1. Anki görs bäst på morgonen, innan resten av dagens bekymmer och besvär har tagit vid.
   Försök göra Anki samma tid varje dag, så slipper du slösa hjärnkraft på att övertyga dig själv om att Anki ska göras.
2. Anki görs bättre på kvällen än inte alls. 
   Eurobeat-musik hjälper till att hålla fokus när ögonlocken hänger tunga.
3. Egen lek är guld värd. 
   Bygg din egen lek med de ord du vill lära dig, det kommer hjälpa dig något otroligt.
   För hjälp med att bygga sin egen lek och design av kort, kom till CC och fråga ankifantasterna.
4. Spendera minst 20 gånger så lång tid på repetitioner som optimering.
   Den största vinsten kommer ifrån att använda Anki över huvud taget, inte från den optimisering man kan ägna sig åt senare.
5. Lär dig så många tecken (kanji/hanzi) som du orkar i början. 
   Ju snabbare du tar dig till en nivå där du inte måste kolla upp ett nytt ord varje gång du läser en ny mening desto bättre.
6. Om du mot förmodan skulle glömma göra Anki en dag, se till att inte det blir början på slutet.
   De allra flesta missar någon enstaka dag. Det viktiga då är att bara ge sig på det igen.


### Axel

Enligt mig handlar det om att vara effektiv med sin tid och utnyttja de resurser som finns tillgängliga. Vi lever trots allt i herrens år 2020 e.Kr. och har tillgång till internet med allt vad det innebär. Det finns listor på vanliga ord, frekvensdata, ljudfiler med uttal, bilder, definitioner osv. Så varför inte slänga in den informationen i anki-korten? Då har man till slut ett kort för varje ord med massor av relevant data. Nu hör jag någon säga: "Men då blir korten röriga och man kommer inte kunna ta till sig det viktiga!" Det kan absolut te sig så för det otränade ögat, men ju fler sinnen man engagerar desto bättre lär man sig.

Optimering kan framstå som ett slöseri med tid, men vad är egentligen anki-optimering om inte en investering? Precis som man mär bättre i ett städat och organiserat rum så blir anki en trevligare upplevelse när man anpassar utseende och framställning efter egna smaker och behov. För vissa fungerar Anki fenomenalt som det är från böran utan någon formgivning, med liten text och bländande vit bakgrund, och för andra fungerar det bättre med ett snyggt typsnitt och en bakgrund som är snäll mot ögonen.

Huvudsaken är att inte vara rädd för att anpassa Anki efter egen smak så att man kan skapa en hållbar, trevlig vana. Med det sagt så är det viktigare att faktiskt göra sina reviews. Optimisering är skoj med inte det viktigaste.

För er som gillar att programmera och knacka kod är Anki en perfekt sandlåda att öva Python, databashantering samt HTML + CSS. Det finns oändliga möjligheter att automatisera allt ifrån att skapa nya kort till att ändra småsaker i hela ens samling. Om intresset finns var inte rädd för att fråga mig!

Sammanfattning:

* Börja med färdiga lekar av dem vanligaste orden som bygger ett starkt grundläggande ordförråd

* Men det är också viktigt att ha en personlig lek som görs samtidigt med dem färdiga

* Lägg in okända ord du stöter på ute i det vilda i Anki men försök alltid först lista ut vad de kan betyda ur kontext

* Gör alltid Anki på morgonen om du har möjlighet

* Var inte rädd för att anpassa Anki efter din egna smak men bara efter dagens Anki är avklarat

* Läs böcker, läs nyheter, lyssna på podcasts, prata med utbytesstudenter, använd appar för att hitta språkpartners, titta på film med undertexter på målspråket, engagera dig i språket!

* För vissa hjälper det att hamna vid en punkt varvid man har så många reviews att göra var dag att man inte skippar en dag av ren rädsla för vad det skulle innebära för nästkommande dag
